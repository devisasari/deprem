# deprem.tech

- ### [https://deprem.tech](https://deprem.tech)

Bu repo/site, deprem sonrasında ve öncesinde kullanılabilecek güncel ve güvenilir bilgileri sunan çeşitli web sitelerinin ve uygulamaların listesini içerir.

## Deprem Sonrası

- [depremyardim.com](http://depremyardim.com) : Bu sitede, yardıma ihtiyacı olduğunu düşündüğünüz veya ulaşamadığınız kişilerin bilgilerini kaydedebilir ve yardıma ihtiyaç duyan kişileri görebilirsiniz. Gönüllü yazılımcılar tarafından [geliştirilmiştir.](https://github.com/acikkaynak)

- [beniyiyim.com](http://beniyiyim.com) : Bu proje basit bir şekilde ad, soyad adres alarak yardım istemenizi veya ben iyiyim demenizi sağlar. Gönüllü yazılımcılar tarafından [geliştirilmiştir.](https://github.com/acikkaynak)

- [afetharita.com](https://afetharita.com/) : Bu sitede Twitter, Instagram, Whatsapp ve çeşitli web siteleri gibi farklı kaynaklardan gelen tüm yardım çağrıları toplanıyor ve bu veri sahada kullanılmak üzere anlamlı, rafine hale getiriliyor. Gönüllü yazılımcılar tarafından [geliştirilen](https://github.com/acikkaynak) sitenin amacı, bilgi teknolojilerini kullanarak ilgili kurum ve STK'lara yardımcı olmak ve afet zamanlarında açık bir veri platformu sağlamak. 

- [afetbilgi.com](https://www.afetbilgi.com/) : Geçiçi barınma alanlarının ve güvenli toplanma alanlarının listesini bulabilirsiniz. Ayrıca eşya bağışı yapmak isteyenler adres ve iletişim bilgilerini görebilir. Gönüllü yazılımcılar tarafından [geliştirilmiştir.](https://twitter.com/Keleesssss/status/1622855716410204160)

- [deprem.io](https://www.deprem.io/) : Enkaz altında yardım bekleyen, gıdaya, ısınmaya veya konaklamaya ihtiyacı olan kişiler için talep oluşturabileceğiniz ve talepleri harita üzerinden görüntüleyebileceğiniz websitesidir. Gönüllü yazılımcılar tarafından [geliştirilmiştir.](https://github.com/acikkaynak)

- [afetdestek.org](https://afetdestek.org): Deprem bölgesindeki ihtiyaç sahipleriyle yardım gönüllülerini tek bir platformda buluşturuyor. İhtiyaç taleplerinizi oluşturun ve yardım taleplerini takip edin. 

- [afet.in](https://afet.in): Depremden etkilenen kişilerin iş ve staj bulmasına yardımcı olmak için oluşturulmuştur.

- [misafirol.org](https://misafirol.org): Depremzedelere konaklamarı için evlerini açanların ve evini açmak isteyenlerin ilanları için oluşturulan bir platform.

- [aidturkey.org](https://aidturkey.org) : Yurtdışında yaşayanların Türkiye'deki kurumlara kolayca bağış yapmalarını sağlamak için oluşturulmuş websitedir. Websitesinin dili İngilizce'dir.

- [Enkaz Dinleme Uygulaması](https://web.itu.edu.tr/sariero/dinleme.html) : Enkaz Dinleme Uygulaması profesyonel dinleme ekipmanlarına erişim olmayan deprem enkazlarında, enkaz altından gelen seslerin daha rahat duyulmasını sağlamayı amaçlayan bir uygulamadır.

- [yikilanbinalar.com.tr](https://yikilanbinalar.com.tr) : Yıkılan binaların listesine ulaşabileceğiniz websitesi.

- [depremkayipilan.com](http://depremkayipilan.com/) : Bu web sitesi hastaneler tarafından açıklanmış verilerin tek bir noktada toplanması amacıyla açılmıştır.

- [yanindayiz.biz](https://yanindayiz.biz/) : Depremden etkilenenlere gönüllü olarak hizmet veren psikologlar, pedagoglar, avukatlar ve özel öğretmenlerin online ya da yüz yüze destek olduğu ve destek almak isteyenleri buluşturan platform.

- [kalacakyer.org](https://kalacakyer.org) : Ahbap ve Otelz’in paylaştığı lokasyonların da dahil olduğu toplanma alanları, tesisleri, güvenli konaklama alanları ve gönüllü evlerini depremden etkilenenler için listeliyor.

- [misafirogrenci.org](https://misafirogrenci.org) : Misafir Öğrenci Sistemi, depremden etkilenen öğrencilerin, 2022-2023 eğitim yılının ikinci döneminde tam burslu (eğitim, yemek, kitap) olarak öğrenim görebilmelerini sağlamak için oluşturulmuştur. Bu sisteme dahil olan özel okulların ve misafir öğrenci kontenjanlarının ilan edilmesine olanak sağlar.

- [birkirabiryuva.org](https://birkirabiryuva.org/) : İzmir Büyükşehir Belediyesi ve İhtiyaç Haritası tarafından 6 Şubat 2023 Kahramanmaraş depreminin ardından evini kaybetmiş yurttaşlar ile kira desteği vermek ya da boş durumdaki evini kullanıma açmak isteyen yurttaşları buluşturmak için başlatılan bir dayanışma kampanyasıdır.

- [evimevindir.com](https://evimevindir.com): Bu platforma misafir olunacak evler ve misafir kabul edecek kullanıcılar sitenin müdahalesi, seçimi ve güvenlik kontrolünden geçmemekte olup sorumluluk tamamen tarafların özgür iradesine bırakılmıştır.

- [afetzede.com.tr](https://afetzede.com.tr/): Depremden etkilenenlerin nerede olduklarını ve ihtiyaçlarını bildirdikleri formlardan oluşan bir web sitesidir. Bu sitede, gönderilen ihtiyaç formları anlık olarak AFAD ve Ahbap platformlarıyla paylaşılır.

- [yakinimibul.net](https://yakinimibul.net/): Yakınlarını bulamayanlar için depremde yaralananların hangi hastanede olduklarını bulabilmeleri için internette paylaşılan hastane verilerinden derlenen bilgileri içeren websitesidir.

- [kgm.gov.tr](https://www.kgm.gov.tr/Sayfalar/KGM/SiteTr/YolDanisma/TrafigeKapaliYollar.aspx): Kapalı olan yolların güncel bir şekilde yer aldığı websitesidir. Karayolları Genel Müdürlüğüne aittir.

- [otelz.com.tr](https://www.otelz.com/tr/gecmisolsunturkiyem): Otellerini ücretsiz olarak depremden etkilenenler için açan işletmeleri otelz.com ilgili sekmesi altında listelemiştir.

- [depremcagri.com](https://depremcagri.com): Twitter üzerinden yardım talep edenleri listeleyen websitesidir.

- [yardimyeri.com](https://yardimyeri.com): Yardım talebi oluşturabileceğiniz ve yardım taleplerine cevap verebileceğiniz websitesidir.

- [evimmusait.com](https://evimmusait.com): Bu platforma misafir olunacak evler ve misafir kabul edecek kullanıcılar sitenin müdahalesi, seçimi ve güvenlik kontrolünden geçmemekte olup sorumluluk tamamen tarafların özgür iradesine bırakılmıştır. Kullanıcılar karşılıklı rızaları ile misafirliği gerçekleştirmektedir.

- [Anonim Aktivistler İnstagram Sayfası](https://www.instagram.com/anonimaktivistler/): Bu sayfaya, deprem sebebiyle yaralanan, kaybolan veya enkaz altında kalan birlikte yaşadığınız ve tanıdığınız tüm hayvanların fotoğraflarını ve adreslerini özel mesajla iletebilirsiniz. Böylece tüm bu dostlarımızın bilgilerini bir arada toplayarak bölgedeki gönüllülere ve profesyonellere ulaştırmak adına bir bilgi havuzuna sahip olacağız.

- [Deprem Kedileri İnstagram Sayfası](https://www.instagram.com/depremkedileribilgi/): Bu sayfa, depremde kaybolan can dostlarımız için kurulmuş. Sayfa amacını şöyle özetliyor: Kaybolan kedi ve köpekleri tek bir çatı altında toplamaya çalışıyoruz.

## Deprem Öncesi

- [güvendeyim uygulaması](https://www.akut.org.tr/guvendeyim) : Güvendeyim uygulaması ile güvende olduğunuzu konum bilgisi ile SMS olarak bildirin. Güvendeyim uygulaması ayarlar bölümünden belirlediğiniz en fazla 10 telefon numarasına uygulamanın ana ekranındaki Güvendeyim butonuna bastığınızda telefonunuzun GPS servisi üzerinden aldığı konumunuzu telefonunuz SMS sistemi üzerinden belirttiğiniz kişilere gönderir. Aynı şehirde yaşamayan en az bir yakınınızın numarasını da uygulamaya eklemenizi öneririz. Güvendeyim uygulaması, uygulamayı yükledikten sonra internete ihtiyaç duymaz. SMS gönderim hakkınız olması yeterlidir. AKUT tarafından geliştirilmiştir.

- [afad.gov.tr](https://www.afad.gov.tr/) : Afet yönetimi faaliyetlerini planlar, gerçekleştirir, yönlendirir ve koordine eder. İçişleri bakanlığına bağlı bir kuruluştur. Deprem çantasının nasıl hazırlanmasıyla ilgili bilgiye [şuradan ulaşılabilir.](https://www.afad.gov.tr/afet-ve-acil-durum-cantasi-nasil-hazirlanmali) 
